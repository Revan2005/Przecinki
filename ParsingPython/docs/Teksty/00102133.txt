Czy wygrana na loterii rzeczywiście odmieniłaby nasz los?   Czy więcej mebli, rozrywki lub gotówki mogłoby podnieść poziom odczuwanego przez nas szczęścia? więcej mebli raczej nie, ale rozrywka i inne przeżycia mogę nas uszczęśliwić, wynika z raportu opublikowanego w przeglądzie Journal of Personality and Social Psychology .
Kupowanie szczęścia
Doktor Leaf Van Boven z Uniwersytetu Colorado w Boulder i profesor Thomas Gilovich z Uniwersytetu w Cornell postanowili sprawdzić czy szczęście można osiągnąć lokując oszczędności w pozyskiwanie dóbr materialnych lub w przeżywanie doświadczeń.   Naukowcy porównywali zakupy ”doświadczeniowe”( takie jak wycieczki czy koncerty) z zakupami ”materialnymi”( ubraniami czy sprzętem muzycznym), próbując ustalić, które z nich sprawiają ludziom więcej radości.
W krajowym sondażu na reprezentatywnej próbie ponad 12 tysięcy Amerykanów, badani proszeni byli o przypomnienie sobie dwóch zakupów w czasie swojego życia, których dokonali z zamiarem ”zwiększenia odczuwanego szczęścia”.   Jeden z zakupów miał być związany z nabywaniem doświadczenia, drugi z wejściem w posiadanie pożądanego przedmiotu. następnie naukowcy prosili o wybór tego z zakupów, który sprawił im więcej szczęścia (doświadczeniowy, materialny, trudno powiedzieć, odmawiam odpowiedzi).   Okazało się, że więcej Amerykanów odczuwa przypływ szczęścia, gdy płacą za doświadczenia (57 procent ankietowanych) niż za przedmioty (34 procent).
Rezultaty sugerują, że doświadczenia są szczególnie atrakcyjne gdy są przywoływane z wyższego poziomu abstrakcji i można je dowolnie koloryzować.
Wyniki ankiety zainspirowały naukowców do eksperymentów w laboratorium, ale napotkali na pierwsze trudności. – Podział na zakupy doświadczeniowe i materialne nie jest zawsze tak oczywisty – mówi dr Van Boven. – Niemal każdy chciałby wejść na Mount Everest lub mieć na własność zegarek Rolexa, ale czy zakup plazmowego telewizora lub najnowszego modelu ulubionej marki samochodu to wydatek materialny czy sposób na osiągnięcie doświadczenia?   Samochodem można wybrać się pod szczyty gór a przy telewizorze możemy chcieć spędzać wieczory z przyjaciółmi.   Najnowocześniejsza pralka, choć jest zakupem materialnym, oszczędza nasz czas i pozwala doświadczać wielu milszych przeżyć, niż pranie ręczne.   Badacze postanowili zweryfikować ten element prosząc innych ludzi o ocenę intencji kupującego.