Mit powstania świata według Słowian głosi iż na początku nic nie istniało poza Świętowidem, który pływał łodzią po całkowicie zalanej wodą ziemi.   Kiedyś podzielił się na dwie części i dał początek dwóm bogom:   Swarożycowi i Welesowi.   Weles mieszkał w głębinach bezkresnego morza, zaś Swarożyc pływał łodzią po jego powierzchni.   Obaj pragnęli samodzielnie stworzyć Ziemię, wiedzieli jednak, że jest to tylko wtedy możliwe, gdy będą ze sobą współpracować.   Pewnego dnia Weles zanurzył się wydobywając na powierzchnię garstkę piasku, z której Swarożyc stworzył kolebkę Ziemi.   " Była to mała wysepka, na której obaj ledwie się mieścili.   Weles nie miał zamiaru się nią z nikim dzielić i postanowił zepchnąć Swarożyca do wody.   Wtedy mógłby stać się samodzielnym władcą Ziemi.   Jednak jego plan się nie powiódł.   Gdy Perun spał, Weles chciał zepchnąć go do wody, ale w którą stronę by go nie popchnął, ziemia rozrastała się, aż urosła do niewyobrażalnych rozmiarów.   Doszło do walki między braćmi, w której zwyciężył Perun.   Weles został zesłany do otchłani, która oddana została mu we władanie.   Perun nie mógł go zniszczyć, wiedząc, że bez niego nie może nic stworzyć.   Inna wersja mitu mówi o zemście Peruna i przykuciu Welesa do najgłębszych skał - odtąd huk wiatru ma oznaczać rozpaczliwe próby Welesa wyzwolenia się z okowów.   Zrażony do ziemi Perun zamieszkał w niebiosach.   Nieco inną wersję tego mitu podaje Gieysztor; za punkt wyjścia uznaje niebo i morze, Boga, który pływa łodzią i diabła, który wyłonił się z piany morskiej i przysiadł do Boga - nie pojawia się więc akt podziału jedynego boga na dwie części, które są uosobieniem jego dobrej i złej natury.   Motyw stworzenia wysepki i próby stoczenia śpiącego Boga do wody jest bardzo podobny do przytoczonej wyżej wersji.   Trudno mówić o mitologii w klasycznym rozumieniu tego terminu.   Nie zachował się żaden zbiór słowiańskich mitów.   Prawdopodobnie zresztą nigdy nie istniał on w jednolitej formie – możemy co najwyżej mówić o pewnej ilości różnorodnych mitów-opowieści pomagających zrozumieć świat i jego nadprzyrodzoną warstwę, powtarzanych w formie ustnej i często podobnych do siebie jedynie w niektórych aspektach.   Niektórzy badacze posuwają się we wnioskach sporo dalej, stwierdzając wręcz, że Słowianie w ogóle nie posiadali mitów ani mitologii Rosyjski badacz Władimir Toporow w oparciu o analizę rodzimych bajek zasugerował możliwość istnienia mitu o jaju kosmicznym, w którym świat powstał z rozbicia jaj zdobytych w efekcie pojedynku bohatera z wężowatymi stworami Innym kluczowym elementem każdego systemu wierzeń jest mit lub raczej zespół mitów i przekonań na temat konstrukcji wszechświata i połączenia między światem ziemskim oraz zaświatami.   Często w pracach naukowych podaje się Drzewo Kosmiczne z niebem (Rajem/Wyrajem) ulokowanym w jego koronie i krainą umarłych (Nawie) w korzeniach.   
 Niejasne jest to, jak Słowianie postrzegali zaświaty.   Materiał etnograficzny wskazuje jednak na wiarę w jakąś formę zaświatów określanych jako Raj, Wyraj lub Nawie.   W nauce dominują dwie interpretacje.   Według pierwszej początkowo słowiańska religia znała tylko jeden typ zaświatów określany wszystkimi tymi nazwami.   Druga interpretacja zakłada, że podział ten był pierwotnym elementem religii Słowian Raj/Wyraj to przede wszystkim kraina do której odlatują ptaki na zimę, rodzaj wielkiego, zamkniętego ogrodu ze strzeżoną bramą.   Niekiedy mogli trafić tam także ludzie porwani przez tęczę, którzy następnie stawali się demonami pogody, płanetnikami.   Ciężko określić ile w tych wierzeniach reliktów przedchrześcijańskich, a ile lokalnej adaptacji biblijnego Raju.   Drugą z części zaświatów była podziemna kraina Nawie, zapewne podlegająca Welesowi.   Tam trafiali ludzie po śmierci.   Droga do zaświatów trwała 40 dni i przez ten czas możliwy był kontakt ze zmarłym.   Przejście między światem doczesnym i Nawie otwierało się także kilka razy w roku, umożliwiając np. rozmowy z duchami.   Niektórzy badacze przydają Welesowi dodatkowo funkcję sędziego, który miał ważyć dobre i złe uczynki i decydować o wpuszczaniu do krainy przodków .   Aleksander Gieysztor przytacza przykład z folkloru staroruskiego, wskazując, że miejsce do którego udawali się zmarli określano jako nevedomaja strana.